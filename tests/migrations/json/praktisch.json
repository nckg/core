{
    "data": [
        {
            "type": "text",
            "data": {
                "text": "## Alles Voor Het Goede Doel\nOnze winst gaat naar het goede doel, Parantee \\(de nieuwe naam van de Vlaamse Liga Gehandicaptensport\\).  Waarom geen lokale \\(sport\\)club die zich inzet voor mensen met beperkingen?  Omdat wij geloven in een goede omkadering die nodig is voor sportclubs en atleten.  Onze bijdragen van de voorbije jaren hebben er ongetwijfeld mee toe geleid dat er meer atleten konden deelnemen aan de Paralympics.  Daarnaast gebruikt Parantee ook een deel van het budget om lokale clubs te ondersteunen om nieuwe initiatieven te nemen om jonge sporters met een handicap naar de clubs toe te leiden.  Door bijvoorbeeld sportkampen te ondersteunen of trainers te vergoeden.\n"
            }
        },
        {
            "type": "text",
            "data": {
                "text": "## Toegankelijk Voor Personen Met Een Lichamelijke Beperking\nVoor festivalbezoekers met een lichamelijke beperking zijn er speciale voorzieningen op het festivalterrein aanwezig.\n\n- Parkeerplaatsen bij de Bemdhal \\(vooraf reserveren noodzakelijk; neem hiervoor contact op met toegankelijkheid@arendonkzingt.be\\).\n- Rijplaten waar de ondergrond onstabiel is.\n- Rolstoelpodium en projectieschermen aan de Main\\-Stage.\n- Aangepast sanitair op twee plaatsen.\n- Assistentiehonden die als dusdanig herkenbaar zijn \\(jasje, beugel of speciale riem\\) zijn vanzelfsprekend toegelaten.\n\n"
            }
        },
        {
            "type": "text",
            "data": {
                "text": "## Drank En Versnaperingen\nDe cavabar van Arendonk Zingt &amp; Swingt is een feest op zich. De cocktailbar heeft een uitgebreid assortiment en ook in de speciale bierentent is de keuze enorm groot. Aan eten en snacks geen gebrek. Arendonk Zingt &amp; Swingt biedt lekkere, portemonneevriendelijke lekkernijen voor iedereen.\n"
            }
        },
        {
            "type": "text",
            "data": {
                "text": "## Auto En Openbaar Vervoer\nArendonk Zingt &amp; Swingt vindt plaats in het centrum van Arendonk. Kom je met de auto, kun je de auto op loopafstand parkeren aan het gemeentelijk zwembad, park Deroissart, de parkeerterreinen van Aldi en Okay en daar waar toegestaan op de openbare weg. Het festival is prima met het openbaar vervoer te bereiken. Voor de busregeling van De Lijn verwijzen we naar de dienstregeling.\n\n"
            }
        },
        {
            "type": "text",
            "data": {
                "text": "## Afvalbeleid\nEen evenement organiseren brengt altijd een hoop afval met zich mee.  Toch doen we ons best om deze berg niet te groot te maken en sorteren we bijvoorbeeld glas, papier en karton.  Omwille van de omvang van het evenement kunnen we niet met herbruikbare bekers werken.  Daarom stimuleren we de bezoekers om bekers te verzamelen en in te ruilen voor leuke gadgets.\n\n"
            }
        },
        {
            "type": "text",
            "data": {
                "text": "## Plan Jij Een Feestje In Mei De Komende 5 Jaar?\nOmdat wij steeds een weekend in mei zoeken zonder feestdag, bezorgen we jullie graag al onze planning voor 2014 tot en met 2019. Zo kan je er al rekening mee houden voor je eigen feestjes en hoef je ons feestweekend niet te missen.  Een gewaarschuwd persoon geldt voor twee!\n\n- 29 en 30/05/2015\n- 20 en 21/05/2016\n- 12 en 13/05/2017\n- 25 en 26/05/2018\n- 17 en 18/05/2019\n"
            }
        },
        {
            "type": "text",
            "data": {
                "text": "## Vragen?\nE\\-mail: [info@arendonkzingt.be](mailto:info@arendonkzingt.be)\n\nTel: 0499 13 42 15 \\(Sim Helsen\\)\n’t Zingt &amp; Swingt, Bergen 68, 2370 Arendonk\n"
            }
        },
        {
            "type": "text",
            "data": {
                "text": "## Organisatie\nArendonk Zingt &amp; Swingt wordt georganiseerd door vzw ’t Zingt &amp; Swingt. De vzw heeft als doel het organiseren en stimuleren van laagdrempelige en low budget initiatieven met een benefiet karakter. Zoals de naam van de vzw al zegt, staan alle initiatieven in het teken van zingen en swingen. Alle leden van Chiro Arendonk Centrum, ouder dan 15 jaar, zijn automatisch lid van de vzw, evenals alle oud\\-leiding. De bedoeling is de vzw ’t Zingt &amp; Swingt van en voor Chiro Arendonk Centrum te behouden.\n\n"
            }
        }
    ]
}